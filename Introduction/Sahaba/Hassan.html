<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>امام حسن رضیﷲعنہ</title>

    <link rel="stylesheet" href="hassan.css" >
</head>
<body>

    <h1> 
        امام حسن رضیﷲعنہ کا تعارف
    </h1>

    
    <hr>
        <a href="./Usman.html" ><button id="back">حضرت سیدنا عثمان رضیﷲعنہ</button></a>
        <a href="./Umar.html" ><button id="back"> حضرت سیدنا عمر فاروق رضیﷲعنہ</button></a>
        <a href="./Abubakar.html" ><button id="back">حضرت سیدنا ابوبکر صدیق رضیﷲعنہ</button></a>
        <a href="./Sahaba.html" ><button id="back">تعارفِ صحابہ کرام</button></a>
    <hr>
    <p>

أسد الغابہ میں امام ابو احمد عسکری رحمۃ اللہ علیہ کا قول منقول ہے کہ:
<br>
 سماه النَّبِيّ صَلَّى اللَّهُ عَلَيْهِ وَسَلَّمَ الحسن، وكناه أبا مُحَمَّد، ولم يكن يعرف هذا الاسم في الجاهلية ”ج2 ص13“ <br>
 
یعنی نبی کریم صلی اللہ علیہ وسلم نے آپ رضی اللہ عنہ کا نام مبارک حَسن، کنیت ابومحمد رکھی اور زمانہ جاہلیت میں یہ (یعنی حسن) نام (کسی کے لیے) معروف نہیں تھا۔ آپ رضی اللہ عنہ حضرت سیدنا مولا علی اور سیدتنا فاطمۃ الزہراء رضی اللہ عنہما کے بڑے شہزادے اور امام حسین رضی اللہ عنہ کے بڑے بھائی ہیں۔
سیدنا امام حسن رضی اللہ عنہ کی ولادت باسعادت رمضان المبارک کی 15 تاریخ سن 3 ہجری کو مدینہ منورہ میں ہوئی، ولادت کے ساتویں دن نبی کریم ﷺ نے آپ کے بال منڈے اور اُن بالوں کے وزن برابر چاندی صدقہ کرنے کا حکم فرمایا۔ آپ رضی اللہ عنہ سیدنا مولا علی رضی اللہ عنہ کی شھادت کے بعد مسلمانوں کے پانچویں خلیفہ مقرر ہوئے اور 6 ماہ تک خلافت فرمائی، آپ کی خلافت کو بھی خلافتِ راشدہ میں شمار کیا جاتا ہے کیونکہ حدیث پاک میں 30 سال تک خلافتِ راشدہ ہونے کا اشارہ ملتا ہے اور اس مدت کو آپ نے ہی مکمل فرمایا، اس کے بعد آپ نے سیدنا امیر معاویہ رضی اللہ عنہ کے ساتھ صلح فرما کر انہیں خلافت سونپ دی۔ آپ کی اس صلح کے بارے میں نبی کریمﷺ نے پہلے ہی فرمایا تھا: إِنَّ ابْنِي هَذَا سَيِّدٌ، وَلَعَلَّ اللَّهَ أَنْ يُصْلِحَ بِهِ بَيْنَ فِئَتَيْنِ عَظِيمَتَيْنِ مِنَ الْمُسْلِمِينَ۔ یعنی یہ (امام حسن) میرا بیٹا سردار ہے، اللہ پاک اس کے ذریعے مسلمانوں کے دو عظیم گروہ کے درمیان صلح فرمائے گا۔ (صحیح بخاری الحدیث 2704)
بخاری شریف میں حضرت انس بن مالک رضی اللہ عنہ سے روایت ہے کہ: لَمْ يَكُنْ أَحَدٌ أَشْبَهَ بِالنَّبِيِّ ﷺ مِنَ الْحَسَنِ بْنِ عَلِيٍّ. یعنی امام حسن بن علی رضی اللہ عنہ سے بڑھ کر نبی کریمﷺ سے ملتا جلتا کوئی بھی شخص نہیں تھا۔ (الحدیث 3752)
اسی طرح جامع ترمذی میں حضرت انس سے ہی روایت ہے، سُئِلَ رَسُولُ اللَّهِﷺ : أَيُّ أَهْلِ بَيْتِكَ أَحَبُّ إِلَيْكَ ؟ قَالَ : " الْحَسَنُ، وَالْحُسَيْنُ ". یعنی نبی کریمﷺ کی خدمت میں سوال عرض کیا گیا: آپ کو اہلِ بیت میں سب سے زیادہ کون محبوب ہے؟ تو آپ نے فرمایا: حسن اور حسین رضی اللہ عنہ۔ (الحديث 3772)
ایسی ہی ایک اور حدیث صحیح بخاری شریف میں حضرت اسامہ بن زید رضی اللہ عنہما سے روایت ہے کہ: أَنَّهُ كَانَ يَأْخُذُهُ وَالْحَسَنَ، وَيَقُولُ : " اللَّهُمَّ إِنِّي أُحِبُّهُمَا فَأَحِبَّهُمَا ". أَوْ كَمَا قَالَ. یعنی نبی کریمﷺ امام حسن و حسین رضی اللہ عنہما کے لیتے تھے اور فرماتے تھے کہ ”یا اللہ میں ان دونوں سے مَحبت کرتا ہوں تو بھی ان سے مَحبت فرما“۔ الحدیث 3747
کتبِ تاریخ میں آتا ہے کہ آپ رضی اللہ عنہ کی شہادت زہر کی وجہ سے سن 49 ہجری میں ہوئی اور آپ کی نمازِ جنازہ حضرت سعید بن عاص رضی اللہ عنہ نے پڑھائی۔
    </p>
    
</body>
</html>